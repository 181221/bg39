---
title: Brannvern
description: Sikkerhet i hjemmet er av ytterste viktighet. Brannvern er en kritisk del av denne sikkerheten. Vi oppfordrer alle beboere til å følge retningslinjene nøye for å sikre et trygt bomiljø
---

# Brannvern

Sikkerhet i hjemmet er av ytterste viktighet. Brannvern er en kritisk del av denne sikkerheten. Vi oppfordrer alle beboere til å følge retningslinjene nøye for å sikre et trygt bomiljø.

## Røykvarsler

Alle boenheter skal ha montert minst en røykvarsler i boligenheten. Denne skal monteres slik at den høres tydelig på soverom når døren er lukket. Det er beboers plikt å vedlikeholde røykvarslerne. Dette innbærer at du SKAL kontrollere at batteriet virker og at varsleren ellers til enhver tid virker. Manglende funksjon kan medføre straffeansvar ved brann.

## Brannslokkingsutstyr

Alle beboere skal ha manuelt slokkingsutstyr (pulverapparat) tilgjengelig som kan benyttes i alle rom. Skal helst være plassert nært soverommet.

Du skal derfor utføre følgende vedlikeholdsoppgaver:

- Kontrollere minst en gang i året at manometernålen står på grønt.
- Vende på apparatene minst en gang i året, slik at pulveret ikke klumper seg.
- Sjekke at splinten er på plass.
- Forsikre deg om at utstyret er etterfylt etter bruk.

Vi oppfordrer alle beboere til å følge disse retningslinjene for å sikre at slokkingsutstyret er klart til bruk i tilfelle nødsituasjoner.

## Rømningsveier

- **Rømningsveier** som inkluderer ganger og trapper, skal alltid være ryddige og fri for hindringer. Det er strengt forbudt å oppbevare utstyr i disse områdene.

- Dersom du ikke allerede har det, er det **ditt ansvar** å skaffe et **pulverapparat** og **brannvarsler** for din egen sikkerhet.
